---
title: '闲吟三首'
date: 2015-07-26
permalink: /posts/2015/07/ 
tags:
  - 七律
  - 平水韵
  - 新韵
---

### 一（平水韵）

俯眺高城万里风，烟楼渺渺远山融。

暮天澄澈悲鸣角，落日妖娆醉抹红。

去夕茅檐偏拭剑，今朝桂阁岂书空？

且看白浪飞湍里，多少风流仰止中！

### 二（平水韵）

帘外朦胧忆旧游，西园秉烛未曾休。

一樽清酒三分泪，五载离歌两处愁。

镜里新痕刻尘面，桥边旧浪打心头。

韵分又取当时字，人去中原第几州？

### 三（新韵）

岁岁蹉跎总是闲，临风一饮对江仙。

云中垂泪连丝雨，山下消愁漫霰岚。

莫教曲琴随故事，直将诗笔向青天。

世间醒醉何凭论？也似清明也似癫。



 